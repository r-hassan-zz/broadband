### বইটা লিখতে চাইলাম কেন?

> The best time to plant a tree is 20 years ago. The second-best time is now. 
>
> -- Chinese Proverb

টেকনোলজি নিয়ে একসময় লিখতাম কিছু পত্রপত্রিকায়\|  প্রযুক্তি নিয়ে লিখতে গিয়েই পড়লাম ঝামেলায়\| নতুন যাই লিখি সেটা নিয়ে কথা বলছিলেন অনেকেই\| "ভালো, তবে সমস্যা একটাই\| এটা সম্ভব নয় এদেশে।" বলেন কি? অবাক হয়ে তাকাই উনাদের দিকে। নীতিমালায় আটকানো আছে জিনিসগুলো\| মানে আমরা আটকে আছি আমাদের জালে\| জিনিসপত্র না জানার ফলে পিছিয়ে পড়ছি আমরা। ব্যবসাবান্ধব নীতিমালা না থাকার ফলে দেশের ইন্টারনেট ব্যবসার রেজিস্ট্রেশন হচ্ছে বাইরে। আজ ব্লক করো এটা, কাল ওটা - মুক্ত চিন্তার ইন্টারনেটের 'ক্যারেক্টারিস্টিককে ভেঙে চুড়ে দিতে চাচ্ছি না বোঝার কারণে। ইন্টারনেট একটা সাগরের মতো, ভালো জিনিসের সাথে খারাপ কিছু থাকাটাই স্বাভাবিক। ওদিকে না গেলেই হলো। মানুষকে বেছে নিতে দিন ভালো - খারাপ কোনটা। নিষিদ্ধ জিনিসের প্রতি আজন্ম টান মানুষের।   

আমাজনের বেস্ট সেলার লিস্ট দেখা অভ্যাসে পরিনত হয়ে গেলো একসময়ে\| অবাক হয়ে লক্ষ্য করলাম যারা বই লিখছেন তারা আমার আপনার মতো সাধারণ মানুষ\| কেউ ছিলেন স্টক এক্সচেঞ্জের হর্তাকর্তা, কেউবা ছিলেন সিআইয়ের চীফ\| তারা লিখছেন তাদের তিরিশ চল্লিশ বছরের অভিজ্ঞতা নিয়ে\| যা সাহায্য করছে দেশটাকে এগিয়ে যেতে\| বিতর্কিত জিনিস নিয়ে যে লেখা হয়নি তা নয়\| সেই ভুল থেকে শিখেছে দেশ\| আবার লিখছেন জাতির পিতারা। আজকের 'আধুনিক' সিঙ্গাপুরের পেছনে যিনি ছিলেন তারো বই আছে কয়েকটা। নেলসন ম্যানডেলা'র বইটা পড়েছেন নিশ্চয়। বাংলাদেশের 'যুক্ত' হবার এজেন্সিতে চাকরি করে আমার একটা ক্ষুদ্র প্রয়াস। 

সফটওয়্যারের মানুষ হিসেবে শূন্য ভার্সনে বিশ্বাসী আমি\| শুরু করতে হবে কোথাও\| এই বইটাও তাই\| নিউটনের কথায় ফিরে আসবো আবার। ষ্টান্ডিং অন দ্য সোল্ডার অফ জায়ান্টস\| আমাদেরও এগুতে হবে পূর্বসূরীর অভিজ্ঞতার ওপর ভর করে।

